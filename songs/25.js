song = {
  "title": "śrī-śrī-gadādharāṣṭakam\nsvabhaktiyoga-lāsinaṁ sadā vraje vihāriṇaṁ",
  "verses": `svabhaktiyoga-lāsinaṁ sadā vraje vihāriṇaṁ
hari-priẏā-gaṇāgragaṁ śacīsuta-priẏeśvaram
sarādhā-kṛṣṇasevana-prakāśakaṁ mahāśayaṁ
bhajāmyahaṁ gadādharaṁ supaṇḍitaṁ guruṁ prabhum

navojjvalādi-bhāvanā-vidhāna-karmapāragaṁ
vicitra-gaura-bhakti-sindhu-rasabhaṅga-lāsinam
surāga-mārga-darśakaṁ vrajādi-vāsa-dāẏakaṁ
bhajāmyahaṁ gadādharaṁ supaṇḍitaṁ guruṁ prabhum

śacīsutāṅghrisāra-bhakta-vṛnda-vandya-gauravaṁ
gaurabhāva-cittapadma-madhya-kṛṣṇa-suvallabham
mukunda-gaurarūpiṇaṁ sva-bhāva-dharma-dāẏakaṁ
bhajāmyahaṁ gadādharaṁ supaṇḍitaṁ guruṁ prabhum

nikuñja-sevanādika-prakāśanaika-kāraṇaṁ
sadā sakhīrati-pradaṁ mahārasa-svarūpakaṁ
sadāśritāṅghri-puṇḍarīka-pradaṁ sad‌guruṁ varaṁ
bhajāmyahaṁ gadādharaṁ supaṇḍitaṁ guruṁ prabhum

mahāprabhormahārasa-prakāśanāṅkuraṁ priẏaṁ
sadā mahārasāṅkura-prakāśanādi-vāsanāṁ
mahāprabhorvrajāṅganādi-bhāva-moda-kārakaṁ
bhajāmyahaṁ gadādharaṁ supaṇḍitaṁ guruṁ prabhum

dvijendra-vṛnda-vandya-pādayugma-bhakti-vardhakaṁ
nijeṣu rādhikātmatā-vapuḥ-prakāśanāgraham
aśeṣa-bhaktiśāstra-śikṣaẏojjvalāmṛta-pradaṁ
bhajāmyahaṁ gadādharaṁ supaṇḍitaṁ guruṁ prabhum

mudā nija-priẏādika-svapādapadma-sīdhubhir
mahārasārṇavāmṛta-pradeṣṭa-gaurabhaktidam
sadāṣṭa-sāttvikānvitaṁ nijeṣṭa-bhakti-dāẏakaṁ
bhajāmyahaṁ gadādharaṁ supaṇḍitaṁ guruṁ prabhum

yadīẏa-rītirāga-raṅgabhaṅga-digdha-mānaso
naro’pi yāti tūrṇameva nāryabhāva-bhājanam
tamujjvalākta-cittametu citta-matta-ṣaṭ‌pado-
bhajāmyahaṁ gadādharaṁ supaṇḍitaṁ guruṁ prabhum

mahārasāmṛtapradaṁ sadā gadādharāṣṭakaṁ
paṭhet tu yaḥ subhaktito vrajāṅganā-gaṇotsavam
śacītanuja-pādapadma-bhaktiratna-yogyatāṁ
labheta rādhikā-gadādharāṅghri-padma-sevaẏā`,
  "author": "śrīla rūpa gosvāmī"
}