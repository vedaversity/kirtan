song = {
  "title": "yat-kiṅkarīṣu bahuśaḥ khalu kāku-vāṇī",
  "verses": `yat-kiṅkarīṣu bahuśaḥ khalu kāku-vāṇī
    nityaṁ parasya puruṣasya śikhaṇḍa-mauleḥ
tasyāḥ kadā rasa-nidher vṛṣabhānu-jāyās
    tat-keli-kuñja-bhavanāṅgana-marjanī syām

yo brahma-rudra-śuka-nārada-bhīṣma-mukhyair
    ālakṣito na sahasā puruṣasya tasya
sadyo-vaśī-karaṇa-cūrṇam ananta-śaktiṁ
    taṁ rādhikā-caraṇa-reṇum anusmarāmi

yasyāḥ kadāpi vasanāñcala-khelanottha-
    dhanyāti-dhanya-pavanena kṛtārtha-mānī
yogīndra-durgama-gatir madhusūdano ‘pi
    tasyā namo ‘stu vṛṣabhānu-bhuvo diśe ‘pi

pādābjayos tava vinā vara-dāsyam eva
    nānyat kadāpi samaye kila devi yāce
sākhyāya te mama namo ‘stu namo ‘stu nityaṁ
    dāsyāya te mama raso ‘stu raso ‘stu satyam

hā devi kāku-bhara-gadgadayādya vācā
    yāce nipatya bhuvi daṇḍavad udbhaṭārtiḥ
asya prasādam abudhasya janasya kṛtvā
    gāndharvike nija-gaṇe gaṇanāṁ vidhehi

anāradhya rādhā-padāmbhoja-reṇum
    anāśritya vṛndāṭavīṁ tat-padāṅkam
asambhāṣya tad-bhāva-gambhīra-cittān
    kutaḥ śyāma-sindho rasasyāvagāhaḥ

bhajāmi rādhām aravinda-netrāṁ
    smarāmi rādhāṁ madhura-smitāsyām
vadāmi rādhāṁ karuṇa-bharārdrāṁ
    tato mamānyāsti gatir na kāpi

mahā-bhāva-svarūpā tvaṁ kṛṣṇa-priyā-varīyasi
prema-bhakti-prade devi rādhike tvāṁ namāmy aham

rādhe vṛndāvanādhīśe karuṇāmṛta-vāhini
kṛpayā nija-pādābja-dāsyaṁ mahyaṁ pradīyatām

vande nanda-vraja-strīṇāṁ, pāda-reṇum abhīkṣṇaśaḥ
yāsāṁ hari-kathodgītaṁ, punāti bhuvana-trayam

tavaivāsmi tavaivāsmi, na jīvāmi tvayā vinā
iti vijñāya devi tvaṁ, naya māṁ caraṇāntikam`,
  "author": "Unknown"
}