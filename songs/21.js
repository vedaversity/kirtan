song = {
  "title": "śrī-śacīsutāṣṭakam",
  "verses": `śrī-śacīsutāṣṭakam
nava gaura-varaṁ nava-puṣpa-śaraṁ 
nava-bhāva-dharaṁ nava-lāsya-param
nava-hāsya-karaṁ nava-hema-varaṁ 
praṇamāmi śacīsuta-gaura-varam

nava-prema-yutaṁ nava-nīta-śucaṁ
nava-veśa-kṛtaṁ nava-prema-rasam
navadhā vilasat śubha-prema-mayaṁ
praṇamāmi śacīsuta-gaura-varam

hari-bhakti-paraṁ hari-nāma-dharaṁ
kara-japya-karaṁ hari-nāma-param
nayane satataṁ praṇayāśru-dharaṁ
praṇamāmi śacīsuta-gaura-varam

satataṁ janatā-bhava-tāpa-haraṁ
paramārtha-parāyaṇa-loka-gatim
nava-leha-karaṁ jagat-tāpa-haraṁ
praṇamāmi śacīsuta-gaura-varam

nija-bhakti-karaṁ priya-cārutaraṁ 
naṭa-nartana-nāgara-rāja-kulam
kula-kāmini-mānasa-lāsya-karaṁ
praṇamāmi śacīsuta-gaura-varam

karatāla-valaṁ kala-kaṇṭha-ravaṁ
mṛdu-vādya-suvīṇikayā madhuram
nija-bhakti-guṇāvṛta-nātya-karaṁ 
praṇamāmi śacīsuta-gaura-varam

yuga-dharma-yutaṁ punar nanda-sutaṁ
dharaṇī-sucitraṁ bhava-bhāvocitam
tanu-dhyāna-citaṁ nija-vāsa-yutam 
praṇamāmi śacīsuta-gaura-varam

aruṇaṁ nayanaṁ caraṇaṁ vasanaṁ 
vadane skhalitaṁ svaka-nāma-dharam
kurute su-rasaṁ jagataḥ jīvanaṁ
praṇamāmi śacīsuta-gaura-varam`,
  "author": "śrīla sārvabhauma bhaṭṭācārya"
}