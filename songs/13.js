song = {
  "title": "śrīla jagannāthāṣṭakam\nrūpānugānāṁ pravaraṁ sudāntaṁ",
  "verses": `rūpānugānāṁ pravaraṁ sudāntaṁ
śrī-gauracandra-priẏabhaktarājam
śrī-rādhikā-mādhava-cittarāmaṁ
vande jagannāthavibhuṁ vareṇyam

śrī-sūryakuṇḍāśraẏiṇaḥ kṛpālor-
vidvadvaraṁ śrī-madhusūdanasya
preṣṭhasvarūpeṇa virājamānaṁ
vande jagannāthavibhuṁ vareṇyam

śrīdhāma-vṛndāvanavāsi-bhakta-
nakṣatrarājisthita-somatulyam
ekānta-nāmāśrita-saṅghapālaṁ
vande jagannāthavibhuṁ vareṇyam

vairāgya-vidyā-haribhaktidīptaṁ
daurjanya-kāpaṭya-vibhedavajram
śraddhāyuteṣvādara-vṛttimantaṁ
vande jagannāthavibhuṁ vareṇyam

saṁprerito gaurasudhāṁśunā ya-
ścakre hi tajjanma-gṛha-prakāśam
devairnutaṁ vaiṣṇavasārvabhaumaṁ
vande jagannāthavibhuṁ vareṇyam

sañcārya sarvaṁ nijaśaktirāśiṁ
yo bhaktipūrve ca vinodadeve
tene jagatyāṁ harināmavanyāṁ
vande jagannāthavibhuṁ vareṇyam

śrī-nāmadhāmnoḥ pravalapracāre
īhāparaṁ premarasāvdhimagnam
śrī-yogapīṭhe kṛtanṛtyabhaṅgaṁ
vande jagannāthavibhuṁ vareṇyam

māẏāpure dhāmani saktacittaṁ
gaura-prakāśena ca modayuktam
śrī-nāmagānairgaladaśrunetraṁ
vande jagannāthavibhuṁ vareṇyam

he deva! he vaiṣṇavasārvabhauma!
bhaktyā parābhūta-mahendradhiṣṇya!
tvadgotra-vistāravatīṁ supuṇyāṁ
vande muhurbhaktivinodadhārām`,
  "author": "śrīla-bhakti-rakṣaka-śrīdhara-gosvāmī-mahārāja-viracitam"
}