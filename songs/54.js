song = {
  "title": "śrī-keśavāṣṭakam\nnava-priẏaka-mañjarī-racita-karṇa-pūra-śriẏaṁ",
  "verses": `nava-priẏaka-mañjarī-racita-karṇa-pūra-śriẏaṁ
vinidratara-mālatī-kalita-śekhareṇojjvalam
darocchvasita-yūthikā-grathita-valgu-vaikakṣakaṁ
vraje vijaẏinaṁ bhaje vipina-deśataḥ keśavam

piśaṅgi maṇika-stani praṇata-śṛṅgi piṅgekṣaṇe
mṛdaṅga-mukhi dhūmale śavali haṁsi vaṁśi-priẏe
iti sva-surabhī-kulaṁ taralamāhvaẏantaṁ mudā
vraje vijaẏinaṁ bhaje vipina-deśataḥ keśavam

ghana-praṇaẏa-medhurān madhura-narma-goṣṭhi-kalā-
vilāsa-nilaẏān milad vividha-veśa-vidyotinaḥ
sakhīnakhila-sāraẏā pathiṣu hāsaẏantaṁ girā
vraje vijaẏinaṁ bhaje vipina-deśataḥ keśavam

śramāmvu-kaṇikāvalī-dara-vilīḍ̌ha-gaṇḍāntaraṁ
samūḍ̌ha-giri-dhātubhirlikhita-cāru-patrāṅkuram
udañcadali-maṇḍalī-dyuti-viḍ̌amvi-vakrālakaṁ
vraje vijaẏinaṁ bhaje vipina-deśataḥ keśavam

nibaddha-nava-tarṇakāvali-vilokanotkaṇṭhaẏā
naṭat-khura-puṭāñcalairalaghubhirbhuvaṁ bhindatīm
kalena dhavalā-ghaṭaṁ laghu nivartaẏantaṁ puro
vraje vijaẏinaṁ bhaje vipina-deśataḥ keśavam

padāṅka-tatibhirvarāṁ viracaẏantamadhva-śriẏaṁ
calat-tarala-naicikī-nicaẏa-dhūli-dhūmra-srajam
marul-lahari-cañcalī-kṛta-dukūla-cūḍ̌āñcalaṁ
vraje vijaẏinaṁ bhaje vipina-deśataḥ keśavam

 vilāsa-muralī-kala-dhvanibhirullasan-mānasāḥ
kṣaṇādakhila-vallavīḥ pulakaẏantamantargṛhe
muhurvidadhataṁ hṛdi pramuditāṁ ca goṣṭheśvarīṁ
vraje vijaẏinaṁ bhaje vipina-deśataḥ keśavam

upetya pathi sundarī-tatibhirābhirabhyarcitaṁ
smitāṅkura-karamvitairnaṭad-apaṅga-bhaṅgīśataiḥ
stana-stavaka-sañcaran-naẏana-cañcarīkāñcalaṁ
vraje vijaẏinaṁ bhaje vipina-deśataḥ keśavam

idaṁ nikhila-vallavī-kula-mahotsavollāsanaṁ
krameṇa kila yaḥ pumān paṭhati suṣṭhu padyāṣṭakam
tamujjvala-dhiẏaṁ sadā nija-padāravinda-dvaẏe
ratiṁ dadhadacañcalāṁ sukhaẏatād viśākhā-sakhaḥ`,
  "author": "śrīla rūpa gosvāmī"
}