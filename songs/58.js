song = {
  "title": "vasatu mano mama madanagopāle",
  "verses": `vasatu mano mama madanagopāle
navaratikeli-,    vilāsaparāvadhi-,
rādhāsurata-rasāle

madaśikhipiñcha-,    mukuṭa-parilāñchita-,
kuñcita-kaca-nikurambe
mukharitaveṇu-,    hatatrapadhāvita-,
navanava-yuvatīkadamve

kalita-kalinda-,    sutā-pulinojjvala-,
kalpamahīruha-mūle
kiṅkiṇī-kalarava-,    rañjita-kaṭitaṭa-,
komala-pītadukūle

muralī-manohara-,    madhuratarādhara-,
ghanaruci-caurakiśore
śrī-vṛṣabhānu-,    kumārī-mohana-,
ruci-mukhacandra-cakore

guñjāhāra-,    makara-maṇikuṇḍala-,
kaṅkaṇa-nūpura-śobhe
mṛdumadhura-smita-,    cāruvilokana-,
rasikavadhū-kṛta-lobhe

matta-madhuvrata-,    guñjita-rañjita-,
gala-dolita-vanamāle
gandhodvartita-,    suvalita-sundara-,
pulakita-vāhuviśāle

ujjvalaratna-,    tilaka-lalitālaka-,
sakanaka-mauktika-nāse
śāradakoṭi-,    sudhākiraṇojjvala-,
śrīmukhakamala-vikāśe

grīvākaṭi-pada-,    bhaṅgi-manohara-,
nava-sukumāra-śarīre
vṛndāvana-nava-,    kuñja-gṛhāntara-,
ratira-raṅga-sudhīre

parimala-sārasa-,    keśara-candana-,
carcitatara-lasadaṅge
paramānanda-,    rasaika-ghanākṛti-,
pravahadanaṅga-taraṅge

padanakhacandra-,    maṇicchavilajjita-,
manasijakoṭi-samāje
adbhuta-keli-,    vilāsa-viśārada-,
vrajapura-navayuvarāje

rasika-sarasvatī-,    varṇita-mādhava-,
rūpa-sudhārasa-sāre
ramaẏata sādhu,    budhā nijahṛdaẏaṁ,
bhramatha mudhā kimasāre`,
  "author": "śrīla prabodhānanda sarasvatīpāda"
}