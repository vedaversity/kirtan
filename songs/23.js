song = {
  "title": "harir dṛṣṭvā goṣṭhe mukura-gatam ātmānam atulaṁ",
  "verses": `harir dṛṣṭvā goṣṭhe mukura-gatam ātmānam atulaṁ
    sva-mādhuryaṁ rādhā-priyatara-sakhīvāptum abhitaḥ
aho gauḍe jātaḥ prabhur apara-gauraika-tanu-bhāk
    śacī-sūnuḥ kiṁ me nayana-śaraṇīṁ yāsyati punaḥ

purī-devasyāntaḥ praṇaya-madhunā snāna-madhuro
    muhur govindodyad-viśada-paricaryārcita-padaḥ
svarūpasya prāṇārbuda-kamala-nīrājita-mukhaḥ
    śacī-sūnuḥ kiṁ me nayana-śaraṇīṁ yāsyati punaḥ

dadhānaḥ kaupīnaṁ tad-upari bahir-vastram aruṇaṁ
    prakāṇḍo hemādri dyutibhir abhitaḥ sevita-tanuḥ
mudā gāyann uccair nija-madhura-nāmāvalim asau
    śacī-sūnuḥ kiṁ me nayana-śaraṇīṁ yāsyati punaḥ

anāvedyāṁ pūrvair api muni-gaṇair bhakti-nipuṇaiḥ
    śruter gūḍhāṁ premojvala-rasa-phalāṁ bhakti-latikām
kṛpālus tāṁ gauḍe prabhur ati-kṛpābhiḥ prakaṭayan
    śacī-sūnuḥ kiṁ me nayana-śaraṇīṁ yāsyati punaḥ

nijatve gauḍīyān jagati parigṛhya prabhur imān
    hare-kṛṣṇety evaṁ gaṇana-vidhinā kīrtayata bhoḥ
iti prāyāṁ śikṣāṁ janaka iva tebhyaḥ paridiśan
    śacī-sūnuḥ kiṁ me nayana-śaraṇīṁ yāsyati punaḥ

puraḥ paśyan nīlācala-patim uru-prema-nivahaiḥ
    kṣaran netrāmbhobhiḥ snapita-nija-dīrghojvala-tanuḥ
sadā tiṣṭhan deśe praṇayi-garuḍa-stambha-carame
    śacī-sūnuḥ kiṁ me nayana-śaraṇīṁ yāsyati punaḥ

mudā dantair daṣṭvā dyuti-vijita-bandhūkam adharaṁ
    karaṁ kṛtvā vāmaṁ kaṭi-nihitam anyaṁ parilasan
samutthāpya premṇāgaṇita-pulako nṛtya-kutukī
    śacī-sūnuḥ kiṁ me nayana-śaraṇīṁ yāsyati punaḥ

sarit-tīrārāme viraha-vidhuro gokula-vidhor
    nadīm anyāṁ kurvan nayana-jala-dhārā-vitatibhiḥ
muhur mūrchāṁ gacchan mṛtakam iva viśvaṁ viracayan
    śacī-sūnuḥ kiṁ me nayana-śaraṇīṁ yāsyati punaḥ

śacī-sūnor asyāṣṭakam idam abhīṣṭaṁ viracayat
    sadā dainyodrekād ati-viśada-buddhiḥ paṭhati yaḥ
prakāmaṁ caitanyaḥ prabhur ati-kṛpāveśa-vivaśaḥ
    pṛthu premāmbhodhau prathita-rasade majayati tam`,
  "author": "śrīla-raghunātha-dāsa-gosvāmī"
}